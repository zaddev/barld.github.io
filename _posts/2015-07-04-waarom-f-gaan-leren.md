---
id: 87
title: 'Waarom F# gaan leren'
date: 2015-07-04T12:19:29+00:00
author: Barld Boot
layout: post
guid: http://barld.nl/?p=87
permalink: /87/waarom-f-gaan-leren/
videourl:
  - ""
categories:
  - 'F#'
tags:
  - .NET
  - 'C#'
  - 'f#'
  - functional programing
---
Kort geleden heb ik besloten om mijzelf de komende tijd te gaan richten op de programmeertaal F#.

Waarom F#? F# is een functionele programmeertaal die bruikbaar is binnen het .NET framework.  Als C# ontwikkelaar heb ik al ervaring met development binnen het .NET framework. Waarom dan nu een functionele programmeer taal gaan leren? Sinds dat ik op mijn opleiding ben begonnen met OO programmeren, heb ik er veel moeite en tijd in gestoken om het goed door te hebben en te snappen. Het lezen van bestaande code en bijvoorbeeld het creëren van een class is niet zo heel moeilijk en leer je snel genoeg. Het uiteindelijk zelf object georiënteerd kunnen denken en creëren van programma's waardoor je echt de kracht leert kennen van object georiënteerd programmeren heeft mij gewoon behoorlijk wat tijd en oefening gekost en ik ben op dit gebied nog steeds niet helemaal uitgeleerd. C# komt tegenwoordig wel met functionele concepten naar de programmeertaal maar toch wil ik naar een puur functionele programmeertaal. Het lijkt mij zo interessant dat het weer een complete mindset verandering is. Ik hoop naast dat ik een nieuwe programmeertaal eigen ben, dat ik een andere manier van denken onder de knie heb gekregen. Er zijn op dit moment ook mensen die zeggen dat functioneel programmeren in de toekomst nog wel eens groot zou kunnen worden.

Omdat het naar verwachting een complete verandering is in denken, verwacht ik dit niet binnen 2 weken volledig goed onder de knie te hebben. Dit is niet realistisch. Wel verwacht ik beter in staat te zijn om een behoorlijk aantal voorbeelden te kunnen lezen met wat moeite en met behulp van dit wat basis programma's scripts te kunnen schrijven. Ik hoop en verwacht dit vooral in te kunnen zetten voor de logische delen van programma's en niet zo zeer voor het bedienen van de interface.

Ik verwacht dat het een interessante en uitdagende tijd gaat worden die af en toe frustraties op zal roepen, maar hopelijk voor al een leerzame tijd zal zijn. Als ik wat verder ben tijdens het leerproces zal ik kijken of het nog interessant is om een nieuwe blog over F# te schrijven.